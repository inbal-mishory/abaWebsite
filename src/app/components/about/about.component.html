<div class="about-container" fxLayout="column">
  <h3>אודות</h3>
  <p>ד"ר אליק מישורי הוא היסטוריון אמנות, מבקר אמנות ואיש התרבות החזותית. ספריו <strong>סביב למדורה בסלון, שדה האמנות בישראל </strong>1949-1948 ( מכון בן גוריון 2013), <strong>לצייר בעברית: יוסף בודקו מעצב את מהדורת היובל של ח. נ. ביאליק</strong>  (2007 עם עובד) ו<strong>שורו הביטו וראו, איקונות וסמלים חזותיים ציוניים בתרבות הישראלית</strong>  (2000 עם עובד) מתמקדים בסימבוליקה ישראלית-יהודית. במשך שנים היה מישורי מבקר האמנות של עיתון הארץ. הוא אצר תערוכות במוזיאונים ובגלריות ברחבי הארץ וכתב את כל הספרים בתחום תולדות האמנות של האוניברסיטה הפתוחה (<strong>תולדות האמנות: מבוא כללי</strong>, <strong>אמנות הרנסנס באיטליה</strong>, <strong>טבע דומם: מתיאור של חפצים לחפצים ברשות עצמם</strong>). מישורי חוקר את מקורות האמנות הישראלית וזיקתה למסורת היהודית ולמחשבה הציונית; הוא שב ומדגיש בפרסומיו את התרומה המשמעותית של היהדות בתחום החזותי לתופעה הכוללת של הרנסנס העברי. </p>
</div>
